![HAJKLogo](https://raw.githubusercontent.com/hajkmap/Hajk/master/design/logo_small.png)
# Välkommen till HAJK!

Vi är ett antal kommuner och organisationer baserade framförallt i Västsverige som tagit fram ett avancerat open source webbGIS-verktyg baserat på Openlayers. 

## Vad är HAJK? 
HAJK är ett modulärt uppbyggt flerfunktionellt webbGIS-verktyg som kan användas i flera olika sammanhang. Det kan användas som ett enkelt publikt ”tittskåp” eller mer avancerat internt stödsystem där man har möjlighet att exempelvis editera WFS-lager med förändringar som slår igenom live. 
HAJK är fritt att använda och förändra, källkoden är fritt tillgänglig och licensen tillåter förändringar, samt delning av dessa. HAJK används vanligtvis tillsammans med GeoServer men det finns visst stöd för ArcGIS och QGIS Server. 

![HAJK3](https://user-images.githubusercontent.com/110222/96265856-42960000-0fc6-11eb-805e-9e41ec5d77f9.png)

### Exempel på karttjänster med HAJK: 
Halmstad – [https://karta.halmstad.se/](https://karta.halmstad.se/)

Kungsbacka – [https://karta.kungsbacka.se/](https://karta.kungsbacka.se/)

Uddevalla – [https://karta.uddevalla.se/](https://karta.uddevalla.se/)

Varberg – [https://karta.varberg.se/](https://karta.varberg.se/)


## Organisationen
Aktiva kommuner är Halmstad, Göteborg, Kungsbacka, Uddevalla, Varberg, m.fl. Andra organisationer som använder (och utvecklar) HAJK är bl. a. Västtrafik och Göteborgsregionen. 

Det finns en produktägargrupp, en kodgrupp och en förvaltargrupp där medlemmar som är aktiva utvecklare är representerade. 
* Produktägargruppen är beslutande och står för det strategiska.
* Kodgruppen utvecklar och har även ansvar för support.
* Förvaltargruppen är närmare slutanvändaren och hjälper med first line-support. 

Vi har stormöten där alla som är aktiva utvecklare, användare eller nyfikna är välkomna att delta. Dessa möten turas vi om att anordna, på plats eller digitalt. Slack används för kommunikation och alla frågor som rör HAJK-samarbetet, här informerar vi om kommande möten och dylikt. Tekniska frågor som rör kod ställs på GitHub. Här används Issues för att tackla eventuella problem och ny utveckling.  
På GitHub har vi [Wiki-sidan](https://github.com/hajkmap/Hajk/wiki) där man kommer åt användardokumentation på svenska. Här finns också en Quick setup guide och annat läsvärt. 

## Historik
HAJK är just nu inne på sin tredje generation. HAJK 1 utvecklades 2013, denna version krävde mer av administratören då all konfiguration sparades i JSON-filer som editerades manuellt. 
Det var en av anledningarna till att man bestämde sig för att utveckla HAJK 2, som lade till ett grafiskt administrationsverktyg och en underliggande serverkomponent. Dessa kallas admin och backend. Delen som de flesta kallar för HAJK, webbGIS-verktyget, kallas för client. 
För att säkerställa att HAJK låg i fronten för den tekniska utvecklingen påbörjades därför under slutet av 2018 en total omskrivning av client-delen som hösten 2019 resulterade i HAJK 3. 

## Komma igång
För dig som är sugen på att vara med och bidra med kod, läs [Contributing](https://github.com/hajkmap/Hajk/blob/master/CONTRIBUTING.md). 
Kontakta oss om din organisation är intresserad av att medverka,
Vi finns på [Slack](https://hajk.slack.com/) utöver Github, med en öppen inbjudan på denna länk: 
[Inbjudan](https://Inbjudan.slack.com)

Om du vill komma igång med HAJK snabbt så kan du hoppa över till vår [GitHub-sida](https://github.com/hajkmap/Hajk/) där vi har en Quick start längst ner.
